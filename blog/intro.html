<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" href="../css/style.css">
    <title>Klara Pelhe - Blog - Uvod</title>
</head>
<body>
    <nav class="blog-nav">
        <a class="back-to-website" href="../index.html">Povratak na sajt</a>

        <div class="blog-nav__main-content">
            <ul class="blog-nav__outer-ul">
                <li class="blog-nav__el"><span class="blog-page-notation">1.1.</span> Dobrodošli na još jedan blog o digitalnom marketingu</li>
                <ul class="blog-nav__inner-ul">
                    <li class="blog-nav__inner-ul--el"><span class="blog-page-notation">1.1.1.</span> Uvod</li>
                    <li class="blog-nav__inner-ul--el"><span class="blog-page-notation">1.1.2.</span> Ko sam ja uopšte</li>
                    <li class="blog-nav__inner-ul--el"><span class="blog-page-notation">1.1.3.</span> Sadržaji koje možete očekivati</li>
                </ul>
            </ul>
    
            <div class="blog-socials">
                <a class="blog-socials__link" href="https://www.facebook.com/Technoismystateofmind" target="_blank">Facebook</a>
                <a class="blog-socials__link" href="https://www.instagram.com/iamklara_/?hl=en" target="_blank">Instagram</a>
                <a class="blog-socials__link" href="https://www.linkedin.com/in/klara-pelhe-109439147/" target="_blank">Linkedin</a>
                <a class="blog-socials__link" href="https://github.com/klara-pelhe" target="_blank">Github</a>
            </div>
        </div>
    </nav>

    <main class="blog-main">
        <div class="blog-primary-heading">
            <h1 class="blog-primary-heading__text"><span class="blog-page-notation">1.1.</span> Dobrodošli na još jedan blog o digitalnom marketingu</h1>
        </div>
        <section class="blog-section-one">    
             <h2 class="blog-secondary-heading"><span class="blog-page-notation">1.1.1.</span> Uvod</h2>
            <p class="blog-paragraph">
                Smatra se da digitalni marketing spada u jedno od najpopularnijih modernih zanimanja, odnosno oblasti koje pokazuju jasnu tendenciju daljeg rasta i uspona u budućnosti. Iako se mora priznati da je internet prepun blogova koji obrađuju različite teme u okviru marketinga, čime je ostavljen uzak prostor da se ponudi nešto novo i autentično, ipak se nameće utisak da ova sfera internet podneblja na našim prostorima nije naročito razvijena. Imajući u vidu ove činjenice, postavlja se logično pitanje zašto sam i ja odlučila da svetu dam još jedan „dosadan i već viđen“ blog? Odgovor je sasvim jednostavan, želela sam da spojim dve stvari koje spadaju u sferu mojih najužih interesovanja, a to su pisanje i digitalni marketing. Primarni cilj na tom putu jeste najpre lično usavršavanje,  a zatim i pomoć drugima koji pokazuju interesovanje za ovu oblast da nauče nešto novo, kao i da vide česte probleme sa kojima se svi u ovom poslu suočavamo, a kojima drugi blogovi ne pridaju zasluženu pažnju.
            </p>
            <p class="blog-paragraph">Još uvek niste zatvorili ovu stranicu? Odlično, znači da je pravo vreme da se prekine sa uvodom      i pređe na konkretnije pojašnjenje.
            </p>
        </section>

        <section class="blog-section-two">
            <h2 class="blog-secondary-heading"><span class="blog-page-notation">1.1.2.</span> Ko sam uopšte ja?</h2>
            <p class="blog-paragraph">
                Nakon kratkog uvoda, nameće se jedno pitanje: „Ko je autorka ovog bloga i šta je ono što nju izdvaja u odnosu na konkurenciju?“ Pa ovako, da krenemo od najosnovnijeg, zovem se Klara Pelhe i zaljubljenik sam u digitalni marketing i IT uopšte (koliko god svakodnevna upotreba ovog pojma bila nejasna i neprecizna). Od trenutka od kada sam se prvi put zainteresovala za ovaj „glamurozni“ svet marketinga, pa do trenutka u kojem kucam ove redove, prošlo je skoro tri godine. Ovaj period možda i nije tako dug, ali smatram (a za to sam dobila i potvrdu od znatno iskusnijih kolega) da sam u toku njega mnogo toga naučila i uspela da postignem određeni napredak. 
            </p>
            <p class="blog-paragraph">
                Najveći broj ljudi koje zanima marketing privlači ona kreativna, takoreći zanimljivija strana koja podrazumeva osmišljavanje kampanja, slogana, copyrwritting za društvene mreže itd. Ono što je mene, nasuprot tome, najviše zainteresovalo, jeste onaj analitičko-istraživački deo ove oblasti. Pri tome, odmah da se ogradim, spadam u onu vrstu ljudi kojoj nikada nije ležala matematika i prirodne nauke uopšte. Kako sam onda uspela da pomirim ove dve, reklo bi se, kontradiktorne crte moje ličnosti? Pre svega prihvatanjem činjenice da dobar marketar ne mora nužno da poseduje i briljantan matematički um.
            </p>
            <p class="blog-paragraph">
                Ono što je mene odvuklo na ovu ‘’mračnu analitičku stranu‘’ jeste radoznalost, ljubav prema ispitivanju i upornost da se pronađu odgovori čak i na neka možda ne tako važna pitanja. Razmišljala sam kako da ono što je prevashodno bilo samo hobi i zabava pretvorim u nešto što ima praktičnu primenu, i korak po korak, rešenje sam pronašla u digitalnom marketingu. Ako ovaj deo deluje kao početak još jedne romantične priče o uspehu, dužna sam da dodatnim pojašnjenjem sprečim bilo kakav nesporazum. Kao što se iz prethodnog moglo već i naslutiti, ovo ne piše iskusni profesionalac sa višedecenijskim poslovnim iskustvom, već neko ko je realtivno nov u svemu ovome. A upravo suština i primaran cilj uvodnog predstavljanja jeste jedna vrsta identifikacije sa prosečnim čitaocem, odnosno želja da se ohrabre svi oni koji imaju nameru da uplove u ove neobične i često čudne marketinške vode.
            </p>
        </section>

        <section class="blog-section-three">
            <h2 class="blog-secondary-heading"><span class="blog-page-notation">1.1.3.</span> Sadržaji koje možete očekivati</h2>
            <p class="blog-paragraph">
                Osnovni plan koga ću pokušati da se pridržavam jeste, da se minimum jednom mesečno objavljuju tekstovi, odnosno mini tutorijali vezani za različite aspekte u okviru oblasti koju svi toliko volimo. Neke od glavnih tema koje će se pokrivati tiču se osnova Search Engine Optimizacije i pisanja SEO friendly tagova (kako pravilno koristiti HTML meta tagove, kako optimizovati fotografije, kako rasporediti elemente za što bolje rangiranje sajta na Google pretrazi). Zatim ćemo pažnju usmeriti na Google Adwords i teme kao što su kategorisanje i organizacija keywordsa u okviru kampanja, postizanje što boljeg quality scora i drugim važnim stvarima vezanim za ovaj moćni marketinški alat. Pored ovoga fokus će biti i na najbitnijim Google Analytics izveštajima koji nam mogu pomoći da analiziramo i postignemo maksimalne rezultate, postavljanju adekvatnih Facebook oglasnih kampanja i bidova, uređivanju Wordpress sajtova, osnovama Photoshopa koje svaki marketar treba da zna i slično. Sve ovo na prvi pogled može izgledati preambiciozno i komplikovano, ali smatram da oni koji se ipak odluče da posvete pažnju i vreme ovim tekstovima mogu izvući veliku korist iz čitanja istih.
            </p>
            <p class="blog-paragraph">
                Sve ono što budem predstavljala u svom blogu, naučila sam ili još uvek učim od najboljih svetskih stručnjaka koje sam pronašla na raznim video/pisanim tutorijalima, blogovima i forumima. Cilj pisanja jeste pre svega proveravanje i usavršavanje sopstvenog znanja, a smatram da se znanje najbolje proverava onda kada se prenosi drugima. Na neki način, glavni cilj ovog mog poduhvata jeste razmena znanja, odnosno stvaranje prostora za jedno interaktivno učenje i usavršavanje. U idealnom slučaju i ja ću biti u prilici da u potencijalnom feedbacku nešto novo naučim i od vas. 😊 Da rezimiramo sve još jednom za kraj: osnovna ideja bloga nije izveštavanje o aktuelnostima u IT svetu i digitalnom marketingu, već je njegova primarna svrha da bude edukativan i da posluži kao neka vrsta online priručnika. Iz tog razloga tekstovi će biti podeljeni po celinama (Google oglašavanje, SEO, marketing na društvenim mrežama, Email marketing...) i nadovezivaće se jedni na druge.
            </p>
            <p class="blog-paragraph">
                Mislim da je ovo bilo i previše za jedan uvod i da je pravo vreme da se stane. Vidimo se uskoro sa novim tekstom, na neku malo konkretniju temu! 
            </p>
        </section>

    </main>
</body>
</html>